# Reflectie
Tijdens dit semester heb ik verschillende dingen gedaan en geleerd.
In deze reflectie beschrijf ik mijn ervaringen en wat ik hiervan geleerd.
Daarnaast omschrijf ik hoe ik deze opgedane kennis een volgende keer zou gebruiken.

## Individueel project
##### Eerste weken
Voor mijn individueel project ben ik begonnen met het kijken wat ik nou allemaal zou kunnen gaan maken en hoe dit moet.
Ik ben hier redelijk lang mee bezig geweest en heb hier achteraf gezien misschien niet heel veel aan gehad.
Ik denk namelijk dat het beter was geweest als ik eerder was begonnen met progammeren, zodat ik later in het semester minder had hoeven doen.
Dit wil trouwens niet zeggen dat ik het niet goed vindt dat ik veel dingen heb bekeken en onderzocht.
Ik denk alleen dat dingen meer zelf uitproberen goed zal helpen, al is het maar een prototype maken van iets.
Dit heb ik deze keer niet echt gedaan en dat ben ik de volgende keer wel van plan, omdat je delen hieruit ook zou kunnen gebruiken in je project.

##### Backend
Al redelijk snel ben ik begonnen met het werken aan mijn backend.
Ik had hiervoor gekozen, omdat ik al bekend was met c# en hier graag meer over wilde leren.
Tijdens het werken aan de backend heb ik geleerd om met entity framework te werken.
Ik vond dat dit erg goed ging, omdat ik met behulp van online tutorials een goed werkend prototype kon maken.
Dit is dan ook het enige prototype wat ik had gemaakt, en ik kon delen hiervan goed gebruiken voor mijn project.

##### Frontend
Ik heb tijdens dit semester wat mij betreft te lang aan de backend gewerkt.
Ik ben namelijk pas rond de mei vakantie echt begonnen met de frontend, waardoor ik hier niet al te veel tijd voor had.
Daarnaast was het ook lastig om bepaalde dingen te maken, omdat ik nog niet wist hoe dat moet.
De volgende keer zou ik eerder beginnen met het maken van de frontend en dan tegelijk aan de front- en backend werken.
Hierdoor zou ik namelijk meteen functies werkend kunnen krijgen en een user story volledig kunnen afronden.

##### CI/CD & Docker
Bij het werken aan de backend heb ik er ook voor gezorgd dat ik met andere technieken leerde werken.
Ik ben bijvoorbeeld redelijk snel begonnen met het proberen van CI/CD toe te voegen aan mijn project.
Ik heb hier veel tijd aan besteedt, omdat hij vaak niet wilde werken zoals ik het in gedachten had.
Uiteindelijk is mij dit toch gelukt en ik ben zeer tevreden met het resultaat.
Toen ik begon met het opstellen van CI/CD was mijn gedachte om een lokaal met docker containers op te starten met de services die je nodig hebt om aan het volgende te werken.
Dit is mij ook mooi gelukt; Ik kan nu namelijk de database opstarten en aan de backend werken, en als ik aan de frontend wil werken kan ik ook de backend als container draaien.
Omdat het mij gelukt is dit werkend te krijgen heb ik hiermee ook mijn persoonlijke doel met docker behaald.
De volgende keer zou ik dit sneller toevoegen binnen mijn project.
Ik weet nu namelijk hoe het werkt, dus ik verwacht dat dit dan ook niet veel tijd zou kosten.
Als ik dit eenmaal heb toegevoegd zal ik net zoals de laatste paar weken van dit semester veel tijd hierdoor kunnen besparen.

##### Testen
Gedurende de tijd dat ik met docker en CI/CD bezig was heb ik ook testen gemaakt voor mijn backend.
Ik heb het maken van deze testen ook gebruikt om mijn code nog eens te controleren.
Tijdens het maken van de testen heb ik ze ook steeds laten draaien, waardoor ik problemen uit mijn code kon halen.
Ik heb binnen mijn backend gebruik gemaakt van unit en integratie testen.
De integratie testen zijn er vooral voor bedoeld om ervoor te zorgen dat mijn endpoints teruggeven wat ik wil.
Ik vond dat het maken van de testen opzicht wel goed ging.
De volgende keer zou ik ook hier wat eerder mee beginnen en dan bij het toevoegen van nieuwe functionaliteit, meer testen toevoegen.

##### Professional
Tijdens het semester heb ik ongeveer iedere twee weken om feedback gevraagd.
Ik vind zelf dat dit een prima hoeveelheid is, omdat ik in deze gespreken mijn voortgang kan tonen en om feedback vraag.
Na dit gesprek verwerk ik de feedback en probeer ik nieuwe dingen toe te voegen, die ik dan in het volgende gesprek laat zien.
Door naar feedback te vragen ben ik ook direct bezig met het valideren van mijn voortgang.
Ik gebruik deze validatie om te kijken of ik goed bezig ben.

Verder vind ik het ook belangrijk om niet alleen tijdens deze gesprekken contact te houden.
Ik heb dan ook mijn best gedaan om iedere dag dat we op school les hadden, gewoon aanwezig te zijn.
Dit is mij ook goed gelukt, omdat ik er bijna altijd was.
Doordat ik gewoon aanwezig ben op school toon ik meteen mijn wil om aan het project te werken.
Daarnaast is dit een goede manier om contact te blijven houden met de docenten en mede-studenten.
Ook is het fijn dat ik gewoon vrijwel meteen iets aan een docent of medestudent kan vragen als ik een probleem zou hebben.

De volgende keer zou ik ook mijn best doen om dezelfde houding te hebben kwa aanwezigheid en feedback vragen.
Dit verliep namelijk prima en ik heb er ook veel aan gehad dit semester, omdat ik deze feedback kon gebruiken bij het maken van nieuwe functies in mijn project.

## Groepsproject
Voor ons groepsproject hebben wij helaas niet zo'n goed eindresultaat kunnen opleveren.
Dit komt wat mij betreft door meerdere punten, die ik hieronder wil bespreken.
Daarnaast ligt ik ook toe wat ik wel goed vond gaan.

##### Contact met de opdrachtgever
Ik heb dit semester het contact met de opdrachtgever onderhouden.
Ik vond dat dit uitstekend ging, er was wel een keer wat onduidelijkheid, maar dit was slechts eenmalig.
Ik heb ervoor gezorgd dat wij minstens een week van te voren een mail stuurden voor de oplevering.
Hierdoor hebben wij en de opdrachtgever genoeg tijd om te kijken hoelaat we de oplevering kunnen doen.

Gedurende de oplevering hebben wij ook vaak feedback gekregen op ons project en wij hebben hier natuurlijk ook om gevraagd.
Deze feedback hebben wij meegenomen en geprobeerd zoveel mogelijk toe te passen in de volgende sprint.

##### Planbord & Planning
Aan het begin van het semester hadden wij user stories opgesteld met onze ideeen over wat we zouden kunnen maken.
Deze user stories hebben wij met de opdrachtgever besproken en zij hebben ons ook advies gegeven over wat beter zou kunnen.
De user stories hebben we op ons planbord in GitHub geplaatst.
Tijdens de sprint planning hebben wij ook ons best gedaan om de gekozen user stories onder te verdelen in kleinere issues, waaraan wij konden werken.

Aan het eind van een sprint hebben we tijdens de oplevering ook iedere keer laten weten waaraan we de volgende sprint wilden gaan werken.
De opdrachtgever stuurde hierin ook bij, waardoor we goed wisten wat we zouden moeten doen.
Hierin hadden wij helaas wel een keer een misverstand, omdat wij gefocust hadden op een onderdeel wat zij niet zo belangrijk vonden.
Hierdoor hebben wij de laatste weken ook nog flink moeten werken aan belangrijke onderdelen, die zij in de applicatie willen hebben zitten.
De volgende keer zou ik er dus ook voor zorgen dat ik nog meer let op wat de opdrachtgever nou precies wil.
Daarbij heb ik ook geleerd dat het handig is om hierbij goed aan te geven wat prioriteit heeft.

##### Progammeren
Ik heb voor ons groepsproject een vrij groot deel van de backend gemaakt.
Ik had hiervoor gekozen, omdat ik hier al wat vanaf wist vanuit mijn individueel project en hierdoor makkelijker dingen werkend kon krijgen.
Doordat ik hier veel tijd in heb gestoken, heb ik tot de laatste sprint niet echt aan de frontend gewerkt.
De volgende keer zou ik er ook zeker voor willen zorgen dat ik ook aan de frontend werk.
Hiermee zou ik dan ook gelijk zelf een user story kunnen afronden, in plaats van een deel van de user story.

Ik denk ook dat we binnen de groep meer hadden moeten overleggen wanneer we tegen problemen aanliepen bij het programmeren.
Wij hadden nu vooral in het begin dat we soms te lang op een punt vastliepen, waardoor we veel tijd hebben verloren.

##### CI/CD & Testen
Ik heb er in de 4e sprint voor gezorgd dat ons groepsproject ook CI/CD werkend had.
Ik had dit immers in mijn individueel project ook werkend gekregen en het was gelukkig niet al te veel moeite om het in het groepsproject ook werkend te krijgen.
Ik heb ervoor gezorgd dat er duidelijke instructies zijn over hoe je dit nou kunt doen en heb ook mijn best gedaan om uit te leggen aan de groep hoe dit werkt.
Een volgende keer zouden we dit natuurlijk ook eerder willen toevoegen, omdat dit net zoals bij mijn individueel project erg handig zou zijn.
Daarnaast denk ik dat het een volgende keer handig zou zijn om ook te kijken of we de applicatie ergens zouden kunnen deployen op een server.

Om aan te kunnen tonen dat onze software ook voldoende kwaliteit heeft heb ik voor de backend integratie testen geschreven.
Hiermee heb ik getest of de endpoints goed werken.
Daarnaast heb ik ook codescans toegevoegd aan ons project.
Deze gebruiken we om te zien of er grote problemen zijn in onze code.
Daarnaast zouden we ook de suggesties kunnen gebruiken om onze code op te schonen, hier hadden wij helaas niet echt tijd meer voor.
Ik denk dat het een volgende keer wel handig zou kunnen zijn om een testplan te maken en dit met de opdrachtgever te bespreken.
Zo weten zij ook wat wij allemaal gaan testen en kunnen we hierin nogmaals de functionaliteit van de applicatie bespreken.

##### Business proces
Net zoals het testplan dat ik hierboven heb genoemd, is het business proces ook een onderdeel wat wij helaas niet hebben gemaakt.
Wij hebben namelijk wel dit soort processen zelf in de groep besproken, maar ik denk dat het heel goed geweest zou zijn om dit ook met de opdrachtgever te doen.
Met een mooi model van zo'n business proces zouden wij gelijk kunnen laten zien of zij ook zo over het proces dachten.
Daarnaast kunnen we bij het analyseren van dit proces eventuele vragen/problemen opschrijven en deze meenemen in een gesprek met de opdrachtgever.

##### Algemeen
Binnen de groep hebben wij ons best gedaan om zovaak mogelijk op school te zijn.
Wij hebben het ook laten weten als we later/er niet waren.
Omdat wij op een met scrum werken hebben wij ook iedere keer onze opstart gedaan.

Wij waren als groep met 4 personen en omdat iemand halverwege het semester ging stoppen en niet echt meer iets heeft gedaan hebben wij met slechts 3 man aan dit project gewerkt.
Hierdoor hadden wij al een achterstand op de ander groepen die met ongeveer 6 personen waren.
Dit speelt natuurlijk ook mee bij de vraag waarom wij een minder resultaat hebben dan andere groepen.
Ik heb hierboven ook al wat andere punten besproken.
Naast deze punten hebben wij ook ondervonden dat het handig zou zijn om de volgende keer een library te gebruiken in onze frontend om visuele aspecten goed te zetten.
Dit hadden wij deze keer namelijk niet gedaan, waardoor het veel tijd kost om dingen goed te zetten.

## Conclusie
Ik heb dit semester veel geleerd over het ontwikkel proces.
Ik ben best tevreden met wat ik heb kunnen doen voor mijn groepsproject en wat ik hiernaast heb geleerd.
Hierboven heb ik al besproken hoe ik deze verschillende punten een volgende keer anders zou doen/ toe zou passen.

Ik heb ook veel geleerd van mijn groepsproject.
Hiervoor hebben wij helaas niet zo'n heel goed resultaat, maar ik heb gelukkig wel veel geleerd over hoe je nou het beste zo'n project kunt aanpakken.
Ik zou er een volgende keer ook zeker voor zorgen dat ik deze punten zoveel mogelijk meeneem.
